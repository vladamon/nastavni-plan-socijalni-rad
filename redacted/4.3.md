# 13. Socijalni rad s pojedincem  
**Profesor:** prof. dr Ivan Vidanović  

## Kratak opis programa i ciljeva predmeta  

Socijalni rad s pojedincem je osnovni metodološki kompleks socijalnog rada, pored socijalnog rada s grupom i socijalnog rada u zajednici. Predmet obuhvata sticanje znanja, vještina, tehnika i strategija rada s pojedincem i porodicom.  

Osnovna pitanja na koja se predmet fokusira su:  

- **Šta socijalni radnik radi?** – sadržaj i standardi intervencija u radu s pojedincem i porodicom  
- **Kako socijalni radnik radi?** – metode, tehnike i vještine koje koristi u procesu intervencija  

Sadržaj programa usmjeren je na deskripciju, analizu i ocjenjivanje primjenljivosti osnovnih metoda značajnih za praksu socijalnog rada s pojedincem i porodicom. Razvojna tendencija savremene metodologije ogleda se u grupisanju metoda i tehnika sličnog teorijskog okvira u veće cjeline (modele) koje karakteriše elastičan terapijski koncept, operativna metodologija i jasno određeni ciljevi.  

Osnovna vrijednost takvog pristupa je povezivanje teorije i prakse i podsticanje profesionalnog razvoja socijalnog rada. Program, pored teorijskih koncepata, obuhvata i obuku studenata za primjenu različitih terapijskih modela koji se mogu koristiti u socijalnom radu u skladu sa standardima socijalne terapije i rehabilitacije.  

## Ishodi učenja  

Studenti će steći sljedeće kompetencije i znanja:  

- Holistički pristup ljudskim potrebama i problemima  
- Uspostavljanje i održavanje profesionalnog odnosa sa klijentima  
- Procjena potreba, rizika, snaga i resursa pojedinca i porodice  
- Planiranje intervencija, usluga i mjera  
- Sposobnost primjene različitih metoda socijalnog rada  
- Sposobnost za timski rad  
- Vođenje dokumentacije u radu s pojedincem i porodicom  

Studenti će razviti sljedeće vještine:  

- Priprema za rad s klijentom  
- Uspostavljanje i održavanje pomagačkog odnosa  
- Vještine intervjuisanja (slušanje, praćenje neverbalne komunikacije, postavljanje pitanja)  
- Vještina pisanja nalaza i mišljenja socijalnog radnika  

Ovakav koncept nastave omogućava savremeno profesionalno obrazovanje u skladu sa standardima struke i podstiče razvoj kompetencija za samostalan terapijski i savjetodavni rad.  

## Sadržaj (III semestar)  

1. Socijalni rad u sistemu nauka. Modeli socijalnog rada  
2. Profesionalni odnos u socijalnom radu s pojedincem  
3. Prvi kontakt s klijentom – ugovor i tehnike ugovaranja  
4. Faze: prijem, trijaža, evidencija, socijalna dijagnoza (procjena)  
5. Timski rad  
6. Metode, tehnike i vještine – teorijski pristup; vrijednosti i principi socijalnog rada  
7. Intervju – klasifikacija, vođenje (nedirektivni intervju)  
8. Upitnik – oblikovanje i obrada  
9. Studija slučaja – analiza i interpretacija  
10. Eko-mapa i sociometrijska metoda  
11. Skale za procjenu porodičnih odnosa  
12. Vještine: empatija, posredovanje  
13. Nalaz i mišljenje socijalnog radnika  

## Sadržaj (IV semestar)  

1. Socijalni rad u sistemu nauka o čovjeku – pregled shvatanja i definisanja socijalnog rada s pojedincem; modeli socijalnog rada s pojedincem  
2. Profesionalni odnos u socijalnom radu s pojedincem  
3. Prvi kontakt s klijentom – ugovor i tehnike ugovaranja  
4. Faze socijalnog rada s pojedincem (pripremno-organizaciona faza, uloga trijažera, osnovna evidencija i dokumentacija, socijalna dijagnoza/procjena)  
5. Timski rad u socijalnom radu – forme, proces, faze timskog rada, timski zaključak  
6. Metode, tehnike i vještine socijalnog rada – teorijski pristup; vrijednosti i principi socijalnog rada  
7. Test znanja  
8. Metoda intervjua u socijalnom radu s pojedincem – klasifikacija, opšte preporuke za vođenje i primjenu intervjua (1. praktični rad – nedirektivni intervju); metoda upitnika – izrada, statistička obrada i interpretacija (2. praktični rad – samostalna izrada upitnika)  
9. Studija slučaja – teorijski dio; prikaz slučaja, analiza i interpretacija (3. praktični rad – samostalni prikaz slučaja)  
10. Eko-mapa i sociometrijska metoda – primjena u socijalnom radu s pojedincem (4. praktični rad – samostalna izrada eko-mape)  
11. Skale za procjenu porodičnih odnosa i funkcionisanja  
12. Vještine socijalnog rada – interpersonalne vještine, naročito empatija  
13. Interpersonalno posredovanje u socijalnom radu  
14. Nalaz i mišljenje socijalnog radnika – forma, interpretacija i primjena (5. praktični rad – samostalna izrada nalaza)  
15. Test znanja – usmeni ispit  

### Teme predavanja po sedmicama (IV semestar – 15 sedmica)  

1. Teorijska zasnovanost različitih terapijskih pristupa i modela; stručni standardi socijalnog rada i mogućnosti primjene različitih terapijskih modela  
2. Bihejvioralna terapija – teorijske osnove, metode i tehnike; primjena u socijalnom radu (1. praktični rad – prikaz metoda bihejvioralne terapije)  
3. Kognitivna terapija – teorijske osnove; tehnike kognitivne terapije; mogućnosti primjene  
4. Gestalt terapija – teorijske osnove (teorija ličnosti); terapijski pristupi; mogućnosti primjene u socijalnom radu  
5. Pristup usmjeren na krizu – teorijske osnove, fenomenologija krize, terapijske tehnike; mogućnosti primjene u socijalnom radu (2. praktični rad – prikaz krizne situacije i terapijskih tehnika)  
6. Provjera znanja – test  
7. Porodična terapija – teorijske osnove; različiti pristupi porodičnoj terapiji  
8. Sistemska porodična terapija – teorijske osnove, razvoj, mogućnosti primjene u praksi socijalnog rada  
9. Socio-humanistički modeli terapije – teorijske osnove; karakteristike socio-humanističkog pristupa  
10. Metod savjetovanja u socijalnom radu – teorijske osnove; oblici savjetovanja  
11. Nedirektivni pristup (klijentom usmjerena terapija) – teorijske osnove, terapijski odnos, ograničenja (3. praktični rad – prikaz nedirektivnog postupka na konkretnom slučaju)  
12. Stupnjevi terapijskog procesa – početak rada, razvijanje odnosa, završetak savjetovanja  
13. Dinamika promjene u procesu savjetovanja (4. praktični rad – prikaz efekata promjena u savjetodavnom procesu)  
14. Nedirektivno savjetovanje u praksi socijalnog rada (5. praktični rad – prikaz mogućnosti primjene u različitim područjima socijalnog rada)  
15. Završni ispit – test znanja i usmeni ispit  

### Literatura  

**Osnovna:**  
1. Vidanović, I. (2005): *Pojedinac i porodica – metode, tehnike i vještine socijalnog rada*.  
2. Vidanović, I. (2008): *Terapijski modeli socijalnog rada*, Beograd.  

**Dopunska:**  
1. Stakić, Đ., Milovanović, M.: *Metode socijalnog rada*, Beograd.  
2. Zastrow, C.: *The Practice of Social Work*.  
3. Vlajković, J.: *Životne krize i njihovo prevazilaženje*, Beograd.  
