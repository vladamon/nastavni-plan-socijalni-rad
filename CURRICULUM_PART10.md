# 30. Socijalni rad u zajednici
**Profesor:** Doc. dr Miroslav Brkić

## Opis predmeta
Socijalni rad u zajednici je najmlađi metodološki pristup socijalnom radu.
Počiva na ideji građanske odgovornosti i aktivne participacije u zadovoljavanju ličnih i
kolektivnih potreba. U odnosu na tradicionalne pristupe u socijalnom radu u prvi plan ističe
menadžerske uloge i vještine socijalnih radnika (koordinatorske, organizatorske, informatorske,
posredničke...).

## Ciljevi predmeta
- Razumjeti procese (geografsko‑prirodne, ekološko‑sociološke) u lokalnoj zajednici i
  njihov uticaj na karakter i intenzitet socijalnih potreba.
- Sa stanovišta sistemskih i multikulturalnih perspektiva tumačiti etiologiju ljudskih
  potreba, razumijevajući smisao komplementarne primjene metodoloških pristupa u
  socijalnom radu.
- Razumjeti i iskazati sposobnosti praktične primjene koordinatorskih, organizatorskih,
  posredničkih, zastupničkih uloga.
- Ovladati metodološkim instrumentima za identifikaciju potreba građana u lokalnoj
  zajednici.
- Ovladati osnovnim praktičnim vještinama potrebnim za planiranje i zastupanje usluga u zajednici.

## Ishodi učenja
Osposobljenost socijalnih radnika za učinkovit rad na nivou lokalne zajednice, posebno u
planski usmjerenim intervencijama i programima u zajednici.

## Sadržaj (po sedmicama)
1. Pojam lokalne zajednice – tradicionalne, alternativne, multiple perspektive
2. Konstruktivni elementi lokalne zajednice
3. Faktori koji utiču na nastanak, razvoj i nestanak lokalnih zajednica
4. Tipologija lokalnih zajednica (sociološka i administrativno‑teritorijalna; socijalne funkcije lokalne zajednice)
5. Uticaj sistemsko‑ekoloških teorija na nastanak socijalnog rada u zajednici
6. Uticaj radikalnih, antidiskriminatornih i anti‑potčinjavajućih teorija na nastanak socijalnog rada u zajednici
7. Koncepcije socijalnog razvoja
8. Teorije civilnog društva i njihov uticaj na socijalni rad u zajednici
9. Akciona istraživanja
10. Prednosti i nedostaci teorijsko‑metodoloških pristupa u socijalnom radu u zajednici – kritički osvrt
11. Teorijsko‑praktične kontroverze oko socijalnog rada u zajednici
12. Odnos socijalnog rada u zajednici sa socijalnim radom s pojedincem i grupom
13. Istorijska izvorišta socijalnog rada u zajednici
14. Modeli socijalnog rada u zajednici
15. Model organizacije zajednice
16. Model zaštite u zajednici
17. Model razvoja zajednice
18. Model socijalnog planiranja u zajednici
19. Model socijalne (političke) akcije u zajednici
20. Model edukacije u zajednici
21. Faze socijalnog rada u zajednici: upoznavanje zajednice, praćenje, procjena i identifikacija potreba i problema
22. Faze socijalnog rada u zajednici: planiranje, socijalna akcija, evaluacija
23. Animiranje i povezivanje građana u procesima procjene, planiranja i izvođenja socijalne akcije
24. Pregovaranje u socijalnom radu
25. Lobiranje u socijalnom radu
26. Informiranje u zajednici, kontakti s medijima
27. Osnove fundraisinga
28. Volonterski menadžment
29. Vođenje slučaja
30. Upravljanje sistemom

## Literatura
### Obavezna
- Milosavljević, M., Brkić, M. (2010): *Socijalni rad u zajednici*. Zagreb: Republički zavod za
  socijalnu zaštitu, str. 11–245.

### Dopunska
- Halmi, A. (1989): *Socijalni rad u lokalnoj zajednici*. Zagreb: Zavod Grada Zagreba za
  socijalni rad, str. 39–74, 83–245.
- Milosavljević, M. (1998): *Socijalni rad na medijskim tokovima*. Beograd: Draganić, str. 133–154.
- Brkić, M. (1997): Civilno društvo, nevladine organizacije i socijalni rad. U: *Socijalni rad i
  socijalna politika*, Zbornik radova III, Beograd: Fakultet političkih nauka, str. 238–303.
- Bulinger, H., Novak, J. (2004): *Mrežni socijalni rad*. Banja Luka: Filozofski fakultet, str. 4–xx.
- Weil, O. M. (2002): Kako graditi savremenu zajednicu u okviru programa socijalnih
  djelatnosti. *Socijalna misao*, br. 1–2, str. 109–142.


---

# 31. Supervizija
**Predavač:** Lilja Cajvert (Univerzitet u Geteborgu)  
**Godina:** IV  
**Semestar:** VII

Predmet *Supervizija* dio je nastavnog programa edukacije na dodiplomskom studiju za
socijalne radnike Filozofskog fakulteta, Odsjeka za studij socijalnog rada. Predmet se predaje na
četvrtoj godini studija, u sedmom semestru i traje 70 sati.

## Cilj predmeta
- Produbljivanje znanja o psihosocijalnom radu i razvoj cjelovite perspektive u okviru koje se
  psihosocijalni rad treba voditi i obavljati.
- Sticanje znanja o metodama u psihosocijalnom radu, njihovoj upotrebi i relevantnosti u
  radu sa pojedincem, porodicom i grupom.
- Razvijanje sposobnosti uočavanja i problematizovanja društvenih, organizacionih i drugih
  pretpostavki za praktikovanje psihosocijalnog rada.
- Doprinos razvoju profesionalnog identiteta studenata socijalnog rada.

## Osnovni sadržaj predmeta
Predmet se sastoji od dva dijela, dvije uporišne tačke:
1. psihosocijalni rad – teorije i metode;
2. praksa socijalnog radnika.

### (a) Teorijski dio – psihosocijalni rad
Teorijski dio predmeta fokusiran je na bitne teorije u psihosocijalnom radu. Produbljuju se i
upoređuju teorije koje su centralne u psihosocijalnom radu: teorija sistema i komunikacije,
psihodinamska teorija i socijalno‑psihološke teorije. Posebno je važno razumjeti način na koji se
ove teorije mogu integrisati i alternativno koristiti u psihosocijalnom radu.

Teme:
- Analiza i procjena stanja klijenta i njegove životne situacije
- Tretmanska relacija
- Proces promjene i uslovi za promjene
- Strategije i intervencije – podrška i promjena
- Moć i kontrola – dobrovoljnost i prisila
- Etika i profesionalni stav
- Rod (gender) i etnicitet – njihov značaj u psihosocijalnom radu
- Značaj supervizije u profesionalnom psihosocijalnom radu

### (b) Drugi dio – integracija teorije i prakse
Drugi dio predmeta fokusiran je na način korišćenja teoretskih saznanja i njihovu integraciju u
profesionalnu praksu socijalnog radnika.

Iskustva iz prakse podloga su za:
- treniranje sposobnosti problematizovanja i analize slučajeva,
- kritičko promišljanje teorija, metoda i uslova koji „stvaraju“ klijente,
- refleksiju o profesionalnom djelovanju i ličnom stavu,
- razumijevanje načina na koji ličnost profesionalca utiče na rad sa klijentom,
- dublje razumijevanje procesa uspostavljanja odnosa u psihosocijalnom radu.

## Forma nastave
Nastava je organizovana tako da osnaži aktivno traženje znanja i razvoj kritičkog mišljenja.
Znanje se stiče na predavanjima, u seminarima i kroz trening vještina, uz podršku profesora i
asistenata, pri čemu se koriste iskustva studenata iz prakse.

Ciljevi forme nastave:
- podstaći studente da aktivno prikupljaju i traže znanje,
- razvijati kritičko razmišljanje i stav,
- povećati samosvijest i identifikaciju s profesijom socijalnog radnika,
- trenirati prenošenje znanja drugima.

Ispit je u formi usmenog i pismenog rješavanja problema, individualno i grupno. Obavezno je
prisustvo na seminarima i grupnim diskusijama slučajeva.

Ocjenjuje se skalom 5–10. Nakon svakog ciklusa predviđena je evaluacija predmeta (sadržaj,
forma, ispit, literatura i prijedlog promjena).

## Literatura
- Cajvert, L.: *Kreativni prostor terapeuta*. IP Svetlost, Sarajevo, 2001.
- Hessle, S.: *Od individue do interakcije (Razgovor sa B)*. Filozofski fakultet, Banja Luka, 2003.
- Payne, M.: *Moderne teorije socijalnog rada*. Filozofski fakultet, Banja Luka, 2001.
- Cajvert, L.: Kreativni prostor terapeuta. *Mentalno zdravlje u zajednici*, Vol. 2, br. 4, str. 18–20, Sarajevo, 2001.
- Ajduković, M., Cajvert, L.: The Development of Social Work Supervision in Countries in Transition. *Social Work in Europe*, Vol. 10, br. 2, str. 1–22, 2003.
- Zaviršek, D.: *Disability as a Gender Taboo*. U: *Women Participating in Global Change*, str. 117–130, University of New South Wales, 1998.
- Zaviršek, D.: Women, Mental Health and the State. U: *Feminism in Central and Eastern European Countries*, str. 23–40, 1994.
- Johnsson, L.: *Supervision in Sweden*, 1993.
- Van Kessel, L.: Supervizija – neophodan doprinos kvaliteti profesionalnog postupanja. Ljetopis Studijskog centra socijalnog rada, str. 59–72, Zagreb, 1999.
- Davis, R. T.: Korištenje autoriteta vlasti i moći u superviziji socijalnog rada. Ljetopis Studijskog centra socijalnog rada, str. 7–87, Zagreb, 1999.
- Bilquist, L.: *The Room, the Encounter and the Rituals – a Study on the Social Services Agency, Client Work and Clientship* (sažetak), Göteborgs University.
- Ajduković, M., Hudina, B., Jovanović, N.: Značenje supervizije za profesionalni razvoj socijalnih radnika. Ljetopis Studijskog centra socijalnog rada, str. 179–189, Zagreb.
- Žganec, V.: Supervizija u psihosocijalnom radu. Ljetopis Studijskog centra socijalnog rada, str. 165–175, Zagreb, 1995.
- Urbanc, K.: Etika i vrijednosti u socijalnom radu. Ljetopis Studijskog centra socijalnog rada, str. 153–165, Zagreb, 2001.
- Cacinović Vogrinčič, G.: Europski socijalni rad: izrada ekspertize za 21. stoljeće. Ljetopis Studijskog centra socijalnog rada, str. 185–195, Zagreb, 1995.
- Ajduković, M., Cajvert, L.: Supervizija psihosocijalnog rada kao specifičan oblik podrške i pomoći socijalnim radnicima i drugim stručnjacima u sustavu socijalne skrbi. Ljetopis Studijskog centra socijalnog rada, str. 195–211, Zagreb, 1995.
- *Kodeks etičkih načela u socijalnoj zaštiti Republike Slovenije*. Ljetopis Studijskog centra socijalnog rada, str. 217–223, Zagreb, 1995.


---

## Samostalni rad u obliku eseja (Supervizija)

Na predmetu *Supervizija* svaki student individualno piše esej opsega 7–10 stranica.
Esej opisuje rad sa klijentom (pojedincem, porodicom ili grupom) i analizira ga primjenom
teorija i metoda psihosocijalnog rada.

### Osnova za esej
- dnevnik sa prakse, procesni referat
- materijal sa supervizije
- stručni sastanci, radne konferencije
- lične refleksije studenta

Cilj eseja je integracija teorijskih znanja i praktičnih iskustava te osvjetljavanje uloge i
ličnosti studenta u psihosocijalnom radu.

Svaki esej se raspravlja na seminaru u grupi (6–9 studenata). Na osnovu eseja moguće je
simulirati situacije iz prakse kroz igru uloga. Identitet klijenta mora biti zaštićen.

### Struktura i pitanja za esej
1. **Uvod**  
   - informacije o radnom mjestu, profesionalnoj ulozi i načinu na koji je klijent postao
     predmet interesa;
   - kratak prikaz razvoja rada sa klijentom.

2. **Socijalni kontekst klijenta**  
   - opis socijalnog konteksta i sistema u kojem se klijent nalazi;
   - identifikacija značajnih aktera za tretman;
   - opis klijentovog psihosocijalnog polja.

3. **Analiza problema i životne situacije**  
   - aktuelno i željeno stanje, prepreke i resursi;
   - hijerarhijski i logički nivoi;
   - prošlost i sadašnjost;
   - forma problema i klijentova motivacija.

4. **Prikupljanje informacija**  
   - način prikupljanja podataka o klijentu;
   - da li je analiza bila statična ili dinamična.

5. **Očekivanja**  
   - poređenje vlastitih i klijentovih očekivanja u pogledu forme i sadržaja pomoći.

6. **Tretmanska relacija**  
   - isomorfne strategije / oponašanje;
   - transfer / kontratransfer;
   - simetrija / komplementarnost;
   - logički nivoi relacije;
   - podjela odgovornosti (socijalni radnik / klijent);
   - separacija i završetak tretmana.

7. **Okvir tretmanskog rada**  
   - ko i kako upravlja tretmanom;
   - kako je izgledao dogovor;
   - zahtjevi organizacije za planiranje tretmana.

8. **Dokumentacija slučaja**  
   - šta, kako i za koga se piše dokumentacija / dnevnik klijenta.

9. **Tip promjene**  
   - koji tip promjene se traži (promjene prvog, drugog ili trećeg reda);
   - kako je student djelovao da bi postigao te promjene (stav i djelovanje sa aspekta
     modela u psihosocijalnom radu; isomorfne / anisomorfne strategije);
   - korišćene tehnike osvješćivanja (pojašnjenje, tumačenje, konfrontacija, redefinicija i sl.).

10. **Refleksija**  
    - značenje procesa „klijentizacije“ (kako klijent postaje i ostaje klijent);
    - značaj supervizije za profesionalni rad socijalnog radnika.

### Seminari (teme)
Seminari se sastoje od:
- seminara na osnovu literature (zajednički za sve grupe),
- seminara sa specifičnom temom (priprema u grupama, prezentacija uz prisustvo profesora).

Grupe od po 6 studenata biraju teme i obrađuju ih u parovima, kroz:
a) pregled literature,  
b) vlastitu refleksiju,  
c) intervjue sa socijalnim radnicima.

#### Primjerne teme seminara
- **Moć u socijalnom radu**
  - fenomen moći u socijalnom radu;
  - moć socijalnog radnika u ulozi pomagača;
  - manifestacije moći u radu sa klijentom;
  - načini na koje se socijalni radnik nosi sa moći.

- **Etika i profesionalni stav u socijalnom radu**
  - šta karakteriše dobar socijalni rad;
  - zahtjevi u odnosu na profesionalni stav socijalnog radnika.

- **Etnicitet**
  - etničke grupe klijenata sa kojima se socijalni radnik susreće;
  - specifična znanja potrebna za rad sa različitim etničkim grupama;
  - profesionalne reakcije u radu sa klijentima različitog etničkog porijekla.

- **Rod (gender)**
  - da li socijalni radnik radi na isti način sa klijentima različitog spola;
  - svjesni i nesvjesni uticaji roda na rad;
  - poređenje pristupa u radu sa muškarcima i ženama;
  - lične predstave i reakcije u konkretnim situacijama.

- **Značaj supervizije za profesionalni socijalni rad**
  - efekti supervizije na profesionalni rast i razvoj;
  - efekti supervizije na lični rast i razvoj;
  - značaj supervizije u direktnom radu sa klijentom.

